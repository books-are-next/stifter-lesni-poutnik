<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lesni_poutnik-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lesni_poutnik-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Na kraji lesa</p>
			<p class="MLP_text_bez1radku ParaOverride-1">Už toho máme na vyprávění jen málo. Stalo se přesně to, co se vzhledem ke sličnosti a&#160;umíněnosti lidského srdce stát muselo.</p>
			<p class="MLP_text ParaOverride-1">Jsme nuceni přeskočit rozpětí let, protože z&#160;toho<a id="_idTextAnchor002"></a>, co se v&#160;nich přihodilo, nemáme dostupné žádné podrobnosti. Můžeme mluvit jen všeobecně o&#160;tom, co věděli málem všichni, až poté na konci znovu budeme moci vyprávět jistou jednotlivost, o&#160;které ne všichni věděli.</p>
			<p class="MLP_text ParaOverride-1">Georg svůj dům, který budoval s&#160;takovým potěšením, posléze prodal. Hospodařili v&#160;něm teď cizí lidé, ti měli z&#160;usedlosti stejně velké potěšení jako kdysi Georg a&#160;Korona. Vdova zase bydlí ve svém malém bílém domku, tam kde Georg a&#160;Korona začali svůj manželský život. Stavitel dál stavěl, jeho blahobyt znovu stoupal, díky zakázkám se dostal do neznámých krajin, poznával různé lidi&#160;– a&#160;tak jak to bylo záměrem rozvodu, dostalo se mu i&#160;nové manželky. Ale nejenom manželky se mu dostalo, ona mu i&#160;porodila děti, dva chlapce, a&#160;ti byli téměř tak hezcí, jako býval on v&#160;dětství. Manželka se jmenovala Emílie, milovala ho a&#160;chovala se k&#160;němu přátelsky. Ti dva chlapci byli jedinými dětmi. Když uplynulo několik let a&#160;děti vyrůstaly, zase tak jako ve dnech, kdy mu bylo krásně, pomyslel na to, znovu si postavit dům a&#160;nastálo se usadit. Už stárl, majetek měl dost veliký, a&#160;tedy se rozhodl, že dá vale všem zakázkám, které pořád ještě přicházely, a&#160;bude šetřit síly, protože ty už začínaly začasté ochabovat. Pořád ještě měl rád lesy, lpěl na věcech z&#160;přírody a&#160;jeho touha jej zpola vskrytu, zpola vědomě táhla k&#160;nim. Hodlal si tedy tak jako kdysi vybrat místo pro svou usedlost a&#160;hledat je tam, kde by byl blízko předmětům své náklonnosti, jež nestárla, a&#160;mohl se v&#160;klidu a&#160;pohodlí věnovat svým sbírkám, svým úvahám a&#160;svým pocitům. Na cestě, na níž ho provázela jeho žena a&#160;jeho děti, přijel až k&#160;jednomu lesnatému pohoří, viděl je totiž už zdálky jako mírný modrý svah, na jakém kdysi míval svůj první dům, i&#160;když ten svah byl od té dnešní krajiny spoustu, spoustu mil daleko. Právě nyní to bylo přesně třináct let, co se rozvedl s&#160;Koronou. Když byl už docela blízko lesnatému pohoří, stále víc ho překvapovalo, jak se podobá jeho někdejšímu krásnému lesu, který začínal hned u&#160;jeho zahrady duby a&#160;lískovými keři, pak jasany, javory a&#160;břízami stoupal až k&#160;smrkům a&#160;odtud dál ke skalám. Když už byl konečně dost blízko, dal se na výpravu za oněmi dalšími a&#160;dalšími a&#160;stále většími podobnostmi, až jednoho večera dospěl do údolí, kde hustě rostly ovocné stromy, které bylo celé svěže a&#160;vlhce zelené, z&#160;něhož vyčuhovaly daleko od sebe roztroušené jednotlivé doškové střechy, v&#160;němž stoupaly do výše modré sloupy kouře, jak se na kamnech vařila večeře, a&#160;kde dál k&#160;obzoru nad tou vlhkou zelení vznášela se tenká jemná modrá vrstva&#160;– z&#160;údolí se táhlo vzhůru návrší s&#160;poli a&#160;lukami a&#160;na jeho okraji začínal stoupat listnatý les, který zdálky vypadal jako nějaký dubový útvar. Uprostřed údolí byla malá víska s&#160;červenou střechou kostelní věže. Georg se zastavil nikoli v&#160;té malé vsi, nýbrž v&#160;hostinci vzdáleném odtud čtvrt hodiny, ležícím u&#160;široké cesty. Hodlal tu pobýt několik dnů a&#160;slušnou nabídkou pohnout některého majitele, aby mu přenechal někde na té výšině u&#160;kraje lesa kus pozemku, tak jak potřeboval. Už první den se tedy na všechno podrobně vyptal hostinského a&#160;umínil si, že bude pátrat dál.</p>
			<p class="MLP_text ParaOverride-1">Druhý večer, co tu pobývali, vyšel si sám se svými dvěma chlapci na procházku. Dali se údolím po pěšině, vroubené ovocnými stromy a&#160;podél plotu obrostlém svěžími křovisky, co milují vodu, a&#160;ona při úpatí pěšiny také zurčela a&#160;valila se po oblázcích průzračná voda&#160;– docela tak, jak to bylo u&#160;pěšiny, po které hrozně rád chodíval s&#160;Koronou, když ještě spolu obývali dům na zalesněném svahu. Když zahýbal kolem skupiny vysokých drobnolistých bříz, tam kde byla dřevěná mříž a&#160;pěšina se dělila do dvou, vyšla mu v&#160;ústrety žena v&#160;tmavých šatech&#160;– poznal ji&#160;– byla to Korona. Měla tmavé šaty, tak jak je už dřív mívala ráda, na hlavě čepeček, pouze mnohem skromnější, a&#160;na ruce nesla kabelu tak jako dřív, jen poněkud větší. Tvář byla krásná jako kdy jindy&#160;– ale zestárla. V&#160;těch milovaných tazích obličeje, které ho kdysi tak blažily, bylo velmi mnoho drobných, zřejmých a&#160;zřetelně se rýsujících vráseček i&#160;sama byla bledší než obvykle, tak jak to s&#160;sebou přináší blížící se stáří. Jeden i&#160;druhý se zastavili a&#160;pohlédli na sebe.</p>
			<p class="MLP_text ParaOverride-1">„Korono,“ řekl Georg.</p>
			<p class="MLP_text ParaOverride-1">„Georgu,“ odpověděla Korona.</p>
			<p class="MLP_text ParaOverride-1">Podala mu ruku&#160;– uchopil ji a&#160;pomyslel si, že už ji asi nikdy nepustí.</p>
			<p class="MLP_text ParaOverride-1">„Daří se ti dobře, Georgu?“</p>
			<p class="MLP_text ParaOverride-1">„Docela ano, Korono&#160;– tobě taky?“</p>
			<p class="MLP_text ParaOverride-1">„Ano, Georgu.&#160;– – Je tu krásná krajina, že?“</p>
			<p class="MLP_text ParaOverride-1">„Ano, je krásná&#160;–&#160;– velmi krásná&#160;–&#160;– jsi tu dlouho, anebo jen projíždíš?“</p>
			<p class="MLP_text ParaOverride-1">„Žiju tu už několik let v&#160;tom malém městečku&#160;– ty tudy asi projíždíš?“</p>
			<p class="MLP_text ParaOverride-1">„Jsem tu přes noc v&#160;tom jediném hostinci.“</p>
			<p class="MLP_text ParaOverride-1">„A&#160;pojedeš pak dál?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Georgu&#160;–&#160;– řekni mi&#160;– chtěla bych se zeptat: tohle jsou tvé děti?“</p>
			<p class="MLP_text ParaOverride-1">„Ano, Korono.“</p>
			<p class="MLP_text ParaOverride-1">„Kolikpak jim je?“</p>
			<p class="MLP_text ParaOverride-1">„Jednomu je devět, druhému deset let.“</p>
			<p class="MLP_text ParaOverride-1">„Jsou to přívětivé děti.&#160;– Žes vůbec měl děti.“</p>
			<p class="MLP_text ParaOverride-1">„Jsi také vdaná, Korono?“</p>
			<p class="MLP_text ParaOverride-1">„Vyskytly se nějaké nabídky.“</p>
			<p class="MLP_text ParaOverride-1">„Takže jsi vdaná?“</p>
			<p class="MLP_text ParaOverride-1">Prudce se zarděla a&#160;řekla: „Já nemohla.“</p>
			<p class="MLP_text ParaOverride-1">Neodpověděl jediné slovo&#160;– slovo neřekl na to, co opáčila.&#160;–&#160;– Po chvilce jí podal ruku a&#160;řekl: „Dobrou noc, Alžběto.“</p>
			<p class="MLP_text ParaOverride-1">„Počkej chvilku,“ opáčila, pak pátrala v&#160;kabele, co měla přes ruku, vyňala dvě jablka a&#160;každému chlapci dala jedno.</p>
			<p class="MLP_text ParaOverride-1">Pak k&#160;ní napřáhl ruku, ona mu podala svou pravici; neměla na ní rukavičku, tak jako to bývalo u&#160;ní i&#160;dříve, Georg jí stiskl ruku, v&#160;níž ta jeho kdysi často spočívala, jeden i&#160;druhý se otočili a&#160;beze slova šel každý svou cestou. Chlapci se zahryzli do červených jablek a&#160;jedli je cestou domů.</p>
			<p class="MLP_text ParaOverride-1">Georg se brzy svlékl, šel do svého pokoje&#160;– – a&#160;ten osmapadesátiletý muž celou noc proplakal.</p>
			<p class="MLP_text ParaOverride-1">Teď se před ním vyjevila celá obrovitost hříchu, jejž spáchal&#160;– teď litoval, že všechno nenesl a&#160;netrpěl s&#160;ní, která je větší než on. Ta nebohá žena si našla tenhle kraj, který je tak podobný lesnatému svahu, kde kdysi žili, a&#160;jak ji přitahovala ta podobnost, dospěla dál a&#160;dál až k&#160;tomuhle místu. Tady teď žila, protože připomínku minulosti nedokázala zaplašit, žila v&#160;jedné části oné minulosti, tak jako i&#160;jeho zdálky přitahoval tenhle les, aby si u&#160;něho, tak jako kdysi u&#160;toho svého lesnatého svahu, postavil dům. Tohle všechno teď vnímal na svém bezesném loži, protože Koronu tak dobře znal.&#160;– Druhý den ráno nedal před manželkou najevo ani trochu bolesti, byl hodný jako jindy a&#160;řekl, že tady nezůstane, že zase už vyrazí dál. Manželka včera se sloužícím a&#160;s&#160;děvečkou všechno zařizovali na delší pobyt, proto také s&#160;ním nemohla jít na procházku&#160;– dnes všechno zase sbalila, chlapce, kteří spali v&#160;pokoji s&#160;ní, kdežto Georg, jak to v&#160;tomhle manželství bylo zvykem, spal ve své studovně, oblékla na cestu a&#160;k&#160;polednímu se už vůz kolébal po protilehlé silnici z&#160;údolí, tamtudy, kudy sem přijel.</p>
			<p class="MLP_text ParaOverride-1">Co se dělo dál?&#160;– Georg ne a&#160;ne spočinout a&#160;dojít klidu. Děti vyrostly a&#160;odešly z&#160;domu. To tíhnutí k&#160;nespoutanosti nemířilo do minulosti, ba ani ji nechtělo znát, jako kdyby vůbec nebyla, tak jako to Georg, lesní poutník, říká tomu kloučkovi hajných v&#160;podobenství o&#160;větvích rostlin vzpínajících se vzhůru. Jeden chlapec slouží na lodi, plaví se po všech mořích a&#160;každé dva tři roky napíše jeden dopis; druhého si podmanilo potěšení z&#160;věcí v&#160;přírodě, vrhl se na kreslení a&#160;na malování, a&#160;ježto se naskytla příležitost, vydal se celý rozradostněný do Jižní Ameriky, a&#160;odtamtud téměř vůbec nepíše. Matka chlapců zemřela&#160;– a&#160;Georg je znovu sám, tak jak přinejmenším z&#160;pohledu dětí, o&#160;něž tak usiloval, sám být musel&#160;– opuštěná, uschlá větev, kdy ty nové plné sil a&#160;mladosti pnou se do nového povětří, vzhlížejí do jeho modři, do jeho oblaků, do jeho slunce a&#160;nikdy se neotáčejí zpátky tam, odkud vzešly. Tihle synové tak nanejvýš dostanou jednou dopisy, že jim otec zemřel, tak jako se tenhle otec, když se chystal ke studiím, dozvěděl, že už nemá rodiče, že oba leží pochováni v&#160;zemi.&#160;– A&#160;tak to půjde dál, tak jak všechno šlo dál už od jeho rodičů, jak všechno jde dál u&#160;jeho synů a&#160;jak všechno půjde dál u&#160;kloučka hajných, ať už se bude věnovat nějaké manuální práci, nějakému řemeslu, anebo se obrátí k&#160;oceánu vědy, po němž se poplaví, a&#160;až i&#160;od něho pak zase odejde jeho syn, sám bude stát na lodi, která se potápí.</p>
			<p class="MLP_text ParaOverride-1">Ve vysokém věku, kdy jeho žena byla už po smrti, jeho synové od něho odešli, byl by se Georg rád vydal za Koronou, ovšem styděl se, a&#160;také nevěděl, jestli tak jako on neodešla honem honem z&#160;údolí poté, co se tam potkali.&#160;– Upnul se ke kloučkovi hajných, dokud i&#160;ten od něho neodešel&#160;– a&#160;on sám nedal vale kraji kolem Loučovic a&#160;kolem Vyššího Brodu.</p>
			<p class="MLP_text ParaOverride-1">Nevíme, kde je starý lesní poutník teď. Možná ještě někde žije, možná zemřel&#160;– nevíme to. O&#160;jeho manželce Koroně také nic nevíme. Pokud ještě žije, je hodně stará a&#160;jistě tak sama jako tehdy, kdy odešla od svého otce, jen s&#160;tím rozdílem, že teď není u&#160;žádných příbuzných, a&#160;že tehdy měla před očima začátek, teď blízký konec.&#160;–&#160;– Ať jsou kdekoliv, a&#160;pokud ještě jsou: Bůh si je k&#160;sobě jistě brzy povolá.</p>
			<p class="MLP_text ParaOverride-1">Ti dva lidé se kdysi hrozně zmýlili; měli obětovat radost z&#160;dětí a&#160;hřát se jen teplem svých srdcí, dávat štěstí jeden druhému a&#160;brát si jeden od druhého štěstí až za hrob, a&#160;až by předstoupili před tvář Boží, měli říci: „Nemůžeme přinést v&#160;oběť děti, zato srdce, kterés nám dal, srdce, která se nedokázala od sebe odloučit a&#160;která si s&#160;sebou přinášejí to málo, co jim zbylo: lásku a&#160;věrnost až do smrti.“</p>
		</div>
</body>
</html>